\chapter{Databehandling}
\label{ParametreDatabehandling}
%
I dette kapitel er der fokus på at behandle det indsamlede data fra feltundersøgelsen. Først beskrives hvilke ændringer, der er foretaget i forbindelse med testdesignet som resultat af testlokationen. Dernæst belyses det hvilke testpersoner, der har deltaget i undersøgelsen, hvor det efterfølgende vil blive beskrevet, hvordan den indsamlede data behandles både teoretisk og i praksis. Efterfølgende vil kapitlet handle om at analysere det udarbejdede \textit{affinity diagram}, hvorfra det bør være muligt at udlede, hvilke parametre danske rejsende tilskriver interaktionen med en social robot i en dansk lufthavn. 

\section{Ændringer af testdesign}
\label{ParametreTestdesign}
%
De ændringer, der er foretaget i forbindelse med at udføre undersøgelsen i Aalborg Lufthavn vil være relateret til udstyr og fremgangsmåde. 

Grundet placeringen i lufthavnen, efter sikkerhedskontrollen, var det ikke muligt at opsætte bord og stole til observatører og robotstyre som de kunne sidde ved. Dog var der tre stole til rådighed, én til robotstyren, to til to af de tre observatører. Ellers var det muligt at sidde andre steder, hvor der stadig var udsyn til både testpersonens interaktion med robotten og til interviewet. Ved at have spredt observatørerne over et større areal har det været muligt at indsamle observationer fra flere vinkler og med forskellige formål. Derudover blev der ikke opsat et højbord til testleder og testperson, dette blev dog ikke betragtet som et problem, da testlederen alligevel ikke skulle tage noter undervejs i interviewet. Det var ydermere ikke muligt at foretage skærmdelingen mellem hvad der præsenteres på robotten og en anden computer end den hvorfra robotten styres, fordi det krævede et lukket netværk. Det blev derfor besluttet at minimum én af observatørerne skulle være placeret et sted, hvorfra det var muligt at se hvad den rejsende trykkede på skærmen og signalere det til robotstyren, så robotten kunne styres derefter.

Forud for undersøgelsen var der ikke taget nogle beslutninger om, hvordan det skulle håndteres hvis mere end én rejsende interagerede med robotten og efterfølgende blev interviewet. Det blev derfor besluttet i lufthavnen, at det ikke ville være et problem og såfremt der var mere end én, der interagerede med robotten og efterfølgende fulgte robotten hen til interviewet, blev de alle sammen inddraget i interviewet. Dog har det indflydelse på den indsamlede data, da flere testpersoner i ét interview nødvendigvis ikke alle svarer på det samme spørgsmål. Derudover tages der ikke højde for mulige påvirkning blandt testpersonerne, som deltog i det samme interview. Fordelen ved at lade mere end én testperson interagere med robotten og deltage i det efterfølgende interview er, at det vil afspejle potentielle naturlige situationer i en lufthavn, hvor de rejsende ikke nødvendigvis rejser alene.        

Under interviewet blev der ikke lagt så meget vægt på at fortælle testpersonerne om måden, hvorpå de blev interviewet. Laddering metoden blev ydermere ikke brugt så grundigt, da det ikke altid faldt naturligt at spørge uddybende ind under interviewet. I stedet holdt testlederen sig til de nedskrevne samtaleemner for at få indsigt i testpersonernes oplevelse med robotten.

\section{Testpersoner}
\label{ParametreFaktiskeTestpersoner}
%
Der er i alt 30 testpersoner fordelt på 18 interviews, der har deltaget i undersøgelsen. Ud af de 18 interviews er der foretaget 11 enkeltpersonsinterviews, hvor de resterende syv interviews er foretaget med mere end én testperson. Testpersonerne udgør 16 kvinder og 14 mænd i et aldersspænd fra 8 til 62 år, (M=37.9, SD=17.1). Der er dog fire testpersoner, hvor alderen ikke er opgivet, hvorfor deres alder er et estimat. Det drejer sig om én mand, der estimeres til at være i slutningen af trediverne hvorfor hans alder er medregnet som 39 år, hvilket ligeledes gør sig gældende for én kvinde. Derudover er der en kvinde hvis alder er estimeret til at være i midten af halvtredserne, hvorfor hendes alder er medregnet som 55 år. Den sidste testperson hvis alder ikke kendes er en mand, der estimeres til at være mellem 40 og 45 år, hvorfor hans alder er medregnet som 43 år. 

Foruden de testpersoner, som har interagerede med robotten og efterfølgende er blevet interviewet, blev der også noteret observationer for de rejsende, som enten interagerede med robotten og ikke deltog i interviewet eller som ikke interagerede med robotten men som reagerede på robottens tilstedeværelse. For de rejsende hvor der enten er noteret køn eller barn er der i alt 97 personer. Ydermere er der noteret 22 tilfælde, hvor der ikke er noteret køn, hvorfor der potentielt kan være mere end én rejsende per \textit{NA}. Der er derfor ikke et specifikt antal rejsende, som enten har interagerede med robotten uden at deltage i interviewet eller som ikke har interagerede med robotten men som har reageret på dens tilstedeværelse. \blankline 
%
I forhold til hvor ofte testpersonerne rejser svinger det mellem én gang om året til omkring én gang om ugen. Da det ikke er alle testpersoner, der har svaret på spørgsmålet og nogen har svaret, at de rejser tit, samt lignende uhåndgribelige svar, vælges det ikke at analysere hvilken betydning testpersonernes rejseerfaring har på hvordan de oplever interaktionen med robotten.   





