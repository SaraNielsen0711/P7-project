\chapter{Testdesign}
\label{ParametreTestdesign}
%
Følgende afsnit vil belyse de forskellige aspekter af feltundersøgelsen fra testens omfang, hvilke brugsscenarier og samtaleemner, der gøres brug af, rollefordelingen samt hvilke testpersoner, der tilstræbes at rekruttere til hvor testen afvikles og med hvilket udstyr samt fremgangsmåden.  
%
\section{Testens omfang}
\label{ParametreTestensOmfang}
%
Med udgangspunkt i og for at besvare problemstillingen: \textit{Ud fra hvilke parametre beskriver danske rejsende interaktion med en social robot i en dansk lufthavn?}, vil omfanget af denne test primært indebære en feltundersøgelse af, hvilke parametre danske rejsende tilskriver interaktionen med en social robot i en dansk lufthavn. Der vil derfor udelukkende indsamles kvalitativ data, som efterfølgende analyseres for, at udlede de parametre, der har indflydelse på interaktionen med en social robot. Formålet med feltundersøgelsen er derfor hverken at evaluere de rejsendes oplevelse af interaktionen med robotten, teste specifikke parametre, som potentielt kan have indflydelse på interaktionen eller at designe robottens bevægelsesmønstre. Dog vil det tilstræbes, at opnå et så naturligt brugsscenarie som muligt, hvorfor testpersonerne skal løse en opgave ved hjælp af robotten i Aalborg Lufthavn. 
 
 
 



