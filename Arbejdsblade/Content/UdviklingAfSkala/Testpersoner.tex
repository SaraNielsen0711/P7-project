\subsection{Testpersoner}
\label{ParametreTestpersoner}
%
For at undersøge hvilke parametre i sociale robotter, der er vigtige for mennesker, er det oplagt at inddrage de fremtidige brugere. I denne undersøgelse vælges det derfor at teste på gæster i Aalborg Lufthavn, da dette er potentielle fremtidige brugere af robotten. Testpersonerne rekrutteres direkte i Aalborg Lufthavn, hvor undersøgelsen som nævnt udføres. Antallet af testpersoner besluttes i denne undersøgelse ikke på forhånd. Undersøgelsen afsluttes i stedet, når der opnås en mætning i resultaterne, hvilket vurderes af testlederen. Det forventes dog, at der vil være et behov for at teste på cirka fem rejsende. Der bruges i undersøgelsen kun dansktalende forsøgspersoner, da der kan gå meget tabt i oversættelsen, når data efterfølgende skal behandles. Det ønskes derfor at alle forsøgspersoner taler samme sprog og at det også er det sprog som anvendes i udviklingen af skalaerne. (Grupper/enkeltpersoner?)