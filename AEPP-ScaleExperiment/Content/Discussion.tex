\section*{Diskussion}
\label{Diskussion}
%
Foruden information omkring køn, alder og studieretning kunne det have været en fordel at måle testpersonernes højde, da den ene af testpersonerne, baseret på testledernes vurdering, var betydeligt højere end de resterende, samt en testperson, som var betydeligt lavere end de restende testpersoner. Disse højdeforskellen kan potentielt have en indflydelse på hvor indbydende testpersonerne perciperede robotten afhængigt af dens fire hovedpositioner. 

Under en samtale antages det, at samtalepartnerne generelt vil søge efter at opnå øjenkontakt og opretholde en form for øjenhøjde. Er dette tilfældet kan det ligeledes antages at robottens hovedposition positionelt har indflydelse på, hvorvidt testpersonerne betragter robotten som en form for samtalepartner og ydermere hvilke interaktionsmuligheder robotten tillader. Det vil derfor være interessant at undersøge sammenhængen mellem brugerens højde og hvor indbydende robotten perciperes afhængigt af hovedposition.\blankline  
%
Testpersonerne angav på en \textit{Visual Analogue Scale} (VAS), hvor indbydende de perciperede robotten afhængigt af dens hovedposition. Skalaen var designet med åbne endepunkter samt to ankerpunkter angivet med \textit{Slet ikke} og \textit{Ekstremt}. Som tidligere nævnt kommenterede testperson 1 i pilottesten at ankerpunktet \textit{Ekstremt} ikke var det mest passende ord at anvende som label, da det for testpersonen forbindes med at være attraktiv, hvilket testpersonen gav udtryk for robotter ikke er. Selvom det blev vurderet ikke at ændre på skalaen, kunne det have været en fordel at udføre gentagende pilottests for at undersøge om andre har en lignende holdning og på baggrund af det ændre labelen.    

Ydermere kan ordet \textit{ekstremt} også betragtes som værende et negativt ladet ord i den forstand, at det oftest benyttes til at beskrive kraftige vejrforhold, naturkatastofer eller politiske holdninger langt fra, hvad der antages for normalt, \parencite{Oxford2017}. Det kunne derfor have været en fordel at undersøge om der kunne findes en erstatning for \textit{Ekstremt} på den anvendte skala. Dog er en af fordelene ved at vælge et ord som \textit{Ekstremt}, at der formentlig ikke vil forekomme stimuli, der er endnu mere ekstreme end før. Taget i betragtning af at det andet ankerpunkt er \textit{Slet ikke}, hvor der det er svært at finde et alternativ som er mindre end slet ikke, så er det oplagt at vælge et ord til det andet ankerpunkt som dækker det samme. Med de to valgte ankerpunkter har det været muligt at dække hele skalaen, hvor hvis der var brugt \textit{Slet ikke} og \textit{Meget}, så ville der potentielt være stimuli som er mere end meget, hvorfor der formentlig vil forekomme samlinger omkring endepunktet, hvilket ikke har været tilfældet med de to valgte ankerpunkter.\blankline
%
 


Ud over dette blev der spurgt ind til hvor indbydende robotten fremstod. Dette antager en fælles forståelse for ordet "indbydende". Det kunne tænkes at lidt mere kontekst ift. hvor denne robot skulle bruges kunne have hjulpet med at enspore forsøgspersonernes forståelse af ordet "indbydende". Det kunne bl.a. have indebåret en lille opgave, som forsøgspersonerne skulle løse vha. robottens skærm (ansigtet). Hermed fås muligvis et mere økologisk estimat af, hvor indbydende robotten er, da forsøgspersonerne så har fået en fornemmelse af, at den skal anvendes til en interaktion mellem menneske og robot.


\subsubsection{Antallet af testpersoner}
I forsøget er der kun blevet anvendt 8 testpersoner, hvilket går ud over præcisionen af vores data. Dette afspejles blandt andet af den store variation, der ses hos position 2 og 4 i Figur \ref{fig:boksplot}. Havde flere testpersoner blevet kørt igennem kunne en mere pålidelig sammenhæng have været fundet.




